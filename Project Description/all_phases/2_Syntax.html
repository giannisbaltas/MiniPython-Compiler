<html>
<head>
	<title>Συντακτική ανάλυση</title>
	<meta http-equiv="Content-Type" content="text/html; charset=windows-1253">
</head>

<body>
<font face="Arial">
	
<h1>Συντακτική ανάλυση</h1>
<hr>

<h3>Σκοπός της άσκησης</h3>
<p>Η κατασκευή ενός συντακτικού αναλυτή για την miniPython κάνοντας χρήση του εργαλείου SableCC. Ουσιαστικά πρόκειται για μία επέκταση της προηγούμενης άσκησης του λεκτικού αναλυτή.</p>

<h3>Απαραίτητα Αρχεία</h3>
<p>Θα πρέπει να βασιστείτε πάνω στο αρχείο ορισμού γραμματικής που έχετε δημιουργήσει στην προηγούμενη φάση και να το επεκτείνετε. Και εδώ χρειάζεται το SableCC. Επίσης σας δίνεται το αρχείο <a href="files/ParserTest1.java">ParserTest1.java</a> το οποίο περιέχει μία main μέθοδο η οποία καλεί τον συντακτικό αναλυτή και απλά εμφανίζει στην οθόνη τα αποτελέσματα της εκτέλεσης.</p>

<h3>Δημιουργία συντακτικού αναλυτή</h3>
<p>Θα πρέπει να προστεθούν στο αρχείο ορισμού γραμματικής, από κάτω από τα υπόλοιπα τμήματα που αναφέρθηκαν στην λεκτική ανάλυση, τα εξής επιπλέον τμήματα:<br><br>

<code>
	Ignored Tokens // Tokens που αγνοούνται, τυπικά τα σχόλια και τα κενά<br>
	...<br><br>
	Productions // Οι κανόνες της γραμματικής της γλώσσας<br>
	...<br><br>
</code>

<p>Στο τμήμα Productions γράφουμε τους κανόνες που αποτελούν τη γραμματική που παράγει την επιθυμητή γλώσσα. Πρέπει να επισημανθεί ότι η γραμματική που δίνεται είναι διφορούμενη (ambiguous). Αυτό σημαίνει ότι αν προσπαθήσετε να την μετατρέψετε άμεσα σε αρχείο ορισμού γραμματικής τη SableCC θα υπάρξουν αρκετές reduce/reduce ή/και shift/reduce συγκρούσεις. Επομένως είναι απαραίτητη επαναδιατύπωση ή/και πρόσθεση κάποιων κανόνων έτσι ώστε επιλυθούν θέματα <a href="files/precedence.htm">προτεραιότητας</a> μεταξύ των κανόνων όπου αυτό χρειάζεται. Σε καμία περίπτωση όμως δεν πρέπει να αλλάξει η σημασιολογία της γλώσσας. Δίνεται ένα <a href="files/precedence_impl.htm">παραδείγμα</a> αντιμετώπισης προτεραιότητας. Δίνονται επίσης <a href="files/instruct1b.htm">σύντομες οδηγίες</a> για την συντακτική ανάλυση στο SableCC.</p>

<p>Έστω ότι το αρχείο σας ονομάζεται minipython.grammar . Τότε εκτελέστε στον αρχικό κατάλογο:<br>
<font color=red>sablecc minipython.grammar<br>
javac ParserTest1.java<br>
java ParserTest1 minipythonexample.py</font><br><br>
Και εδώ το σωστό αποτέλεσμα θα πρέπει να είναι η εκτύπωση όλων των tokens χωρισμένα από κενά.</p>

</font>
</body>
</html>
